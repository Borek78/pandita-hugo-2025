---
title: Vyzařování mettá - úvodní instrukce k meditaci mettá
levelUp: "knihy/meditace-metta.html"
---

# Vyzařování mettá

Můžete sedět buď v pohodlné meditační pozici se zkříženýma nohama na meditačním polštáři na zemi, nebo se můžete posadit na židli. Není důležité, jestli sedíte na zemi nebo na židli, ale abyste se cítili pohodlně a mohli v pozici déle setrvat bez pohybu. Zpočátku můžete sedět 15 minut a postupně prodlužovat na 30 minut, 40 minut, hodinu či dokonce déle, až budete v praxi zběhlejší. <br><br>

Začněte mettá tím, že si budete v duchu (v mysli) opakovat následující verše, které vyjadřují dobrou vůli a přání vřelosti osobě, které mettá posíláte. <br><br>

Když vyzařujete sami na sebe, říkejte si: <br><br>

Kéž jsem šťastná/ý. <br>
Kéž jsem v bezpečí.<br>
Kéž jsem v klidu.<br>
Kéž jsem zdravá/ý.<br>
Kéž se o sebe šťastně starám.<br><br>

Když posíláme mettá druhému člověku, například Honzovi, říkejte si:<br><br>

Kéž je Honza šťastný.<br>
Kéž je v bezpečí.<br>
Kéž je v klidu.<br>
Kéž je zdravý.<br>
Kéž se o sebe šťastně stará.<br><br>

Můžete někoho také oslovit přímo: „Honzo, kéž jsi šťastný. Kéž jsi v bezpečí…“<br><br>

Přejte tomuto člověku, jak dlouho chcete, a pak to změňte na jinou osobu, můžete přát například takto: „Kéž je Marie šťastná. Kéž je v bezpečí, “ a tak dále.<br><br>

Když máte chuť přejít k někomu dalšímu, pokračujete k dalšímu člověku, například: „Ať je Richard šťastný. Ať je v bezpečí,“ a tak dál.<br><br>

Můžete vyzařovat na jednoho člověka (samozřejmě také na sebe)
po delší dobu – třeba po celé sezení. Nebo můžete osoby střídat, chvíli na jednu, a pak na druhou.<br><br>

Můžete také myslet na více lidí a spojit je do skupinky a přát jim: „Ať jsou šťastní, ať jsou v bezpečí,…“ Můžete také vyzařovat na úplně všechny bytosti a v duchu si říkat: „Kéž jsou všechny bytosti šťastné, kéž jsou v bezpečí…“<br><br>

Pokud vyzařujeme po celé sezení na jednu nebo na všechny bytosti, naše soustředění (samádhi) se může hodně prohloubit, protože nemusíme myslet na to, kterou osobu dále volit. I když s postupující praxí zjistíme, že i při časté změně osoby můžeme rovněž dosáhnout stavu hlubokého soustředění.<br><br>

Někdy si místo recitování pěti veršů můžete jen myslet: „Kéž je ten člověk šťastný, kéž je tamten člověk šťastný.“<br><br>

Neexistuje jeden správný způsob. Když se vám chce recitovat všechny verše, dělejte to, když ne, jenom si říkejte: „Kéž je šťastný/á.“<br><br>

Můžete také pro někoho vytvořit speciální přání podle toho, co si myslíte nebo vidíte, že by mohl/a potřebovat. V případě, že někdo trpí vážnou nemocí, můžete si přát:<br><br>

„Kéž se uzdraví. Kéž dokáže dobře snášet své utrpení. Kéž se rychle a zcela uzdraví. A když se nebude moci uzdravit,
kéž se dobře vyrovná s utrpením, kéž má dost duševní síly, trpělivosti a odolnosti,“ atd.<br><br>

Můžete také pomyslet na jeho blízké a přát jim: „Kéž dokážou snášet trápení při pohledu na to, že jejich blízký trpí. Kéž jsou klidní a silní.“<br><br>

Když říkáme: „Kéž se uzdraví,“ myslíme nejen uzdravování těla, ale také mysli. Protože když je tělo nemocné, tak mysl považujeme za zdravou tehdy, když nemocný situaci přijal a smířil se s ní. A lidská mysl je schopná se uzdravit z mnoha mentálních zranění a útrap.<br><br>

Můžete také samozřejmě vyzařovat na svého manžela/ku nebo partnera/ku a přát jim:<br><br>

„Ať je šťastný/á, ať je v bezpečí,“ a také říkat: „Kéž ji/ ho miluji opravdově a hluboce. Kéž se o ni/něj dobře starám,“ protože chceme svého muže/ženu, partnera/partnerku, milence/milenku milovat co nejlépe, vylepšovat naši lásku, růst a učit se, jak být ještě lepším a silněji milujícím partnerem.<br><br>

„Opravdovou a hlubokou“ lásku můžeme definovat mnoha způsoby: být věrný, dávat najevo vděčnost a ocenění, porozumění, umět odpouštět, pečovat o sebe navzájem, pomáhat si a vzájemně se podporovat na duchovní cestě.<br><br>

Stejně tak zahrneme do naší praxe mettá naše děti, rodiče, prarodiče, sourozence, všechny členy rodiny, příbuzné a blízké přátele.<br><br>

Řekněme, že chcete mít s někým dobrý pracovní vztah. V takovém případě můžete na druhého myslet tímto způsobem: <br><br>

„Kéž je ti dobře. Kéž máme spolu dobrý vztah. Kéž se nám dobře spolupracuje. Kéž je mezi námi mnoho dobré vůle a harmonie. Kéž společně pracujeme pro dobro všech živých bytostí.“<br><br>

Jestliže přejete sami sobě: „Kéž jsem šťastná/ý,“ můžete mít také určité přání. A protože chcete, aby se vám vaše přání splnila, můžete učinit předsevzetí.<br><br>

Kéž mám důvěru a víru v sebe a v Dhammu,<br>
kéž jsem trpělivá/ý,<br>
kéž mám sílu, důvěru a odvahu čelit všem výzvám života,<br>
kéž se cítím soustředěná/ý na všechno, co dělám,<br>
kéž jsem pracovitá/ý, usilovná/ý a ukázněná/ý.<br><br>

Může to být cokoli, co je na místě a dává v tu chvíli smysl.<br><br>

Takže někdy můžete jenom opakovat pět mettá veršů nebo jen jeden nebo dva z nich. Jindy můžete přidat speciální předsevzetí a poté, co je učiníte, se můžete opět vrátit k původním veršům.

### Význam mettá veršů

### ahoj
