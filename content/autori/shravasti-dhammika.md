---
title: Shravasti Dhammika
levelUp: "autori.html"
---

# Shravasti Dhammika

<img src="/images/shravasti-dhammika.jpg" class="autori-photo"
/>

Ctihodný Shravasti Dhammika se narodil v Austrálii v roce 1951 do křesťanské rodiny a k buddhismu konvertoval ve věku 18 let. V roce 1973 odjel do Thajska, kde se chtěl stát mnichem. Svůj záměr ale odložil a dál cestoval jako laik do Laosu, Barmy a nakonec i do Indie, kde tři roky studoval meditaci a jógu. Mnišskou ordinaci nakonec přijal až v Indii v roce 1976. <br><br>

Ve stejném roce odjel na Srí Lanku, kde studoval Páli a později se stal jedním ze zakladatelů meditačního centra Nilambe, kde působil i jako učitel meditace. Většinu svého mnišského života strávil na Srí Lance a v Singapuru. <br><br>

Bhante Dhammika napsal více než 25 knih a desítky článků o buddhismu a tématech s ním spojených. Je také známý svými veřejnými přednáškami o buddhismu. V roce 2000 reprezentoval théravádový buddhismus na Evropské buddhistické konferenci v Berlíně.
