---
title: Ajahn Brahm
levelUp: "autori.html"
---

# AJAHN BRAHM

<img src="/images/ajahn-brahm.jpg" class="autori-photo"
/>

Phra Visuddhisamvarathera, známý jako Ajahn Brahmavamso,
nebo jednoduše jako Ajahn Brahm (vlastním jménem Peter Betts, 7 srpna 1951), je britsko-australský théravádový buddhistický mnich.
V současnosti je Ajahn Brahm opatem kláštera Bodhinyana
v Serpentine v Západní Austrálii, duchovní poradce
Buddhistické společnosti ve Viktorii, duchovní poradce
Buddhistické společnosti Jižní Austrálie, duchovní patron
Buddhistického spolku v Singapuru, patronem Brahmova centra
v Singapuru, duchovní poradce projektu Anukampa Bhikkhuni
ve Velké británii a duchovní poradce Buddhistické společnosti
Západní Austrálie (BSZA). <br>

### Začátek života

Peter Betts se narodil v Londýně a pochází z dělnické rodiny. Ke konci 60. let získal stipendium ke studiu teoretické fyziky na Emmanuel College, která je součástí Univerzity v Cambridge. Po dokončení vysoké školy učil jeden rok matematiku na střední škole v Devonu. Poté odcestoval do Thajska, kde se stal mnichem, a poté devět let studoval a cvičil mnišský život v thajské lesní tradici pod vedením známého lesního mnicha Ajahna Chah.<br>

### Klášter Bodhinyana

Poté, co děvět let prakitkoval jako mnich, byl v roce 1983 Ajahn Brahm vyslán do Perthu Ajahnem Chah. Jeho úkolem byl asistovat Ajahnu Jagaro v jeho učitelských povinnostech. <br><br>

Nejdříve oba žili ve starém domě v ulici Magnolia. Ale v roce 1983 získali 97 akrů (393 000 metrů čtverečních) zemědělských a lesních pozemků v horách Serpentine. Tyto pozemky se později staly klášterem Bodhinyana, který je prvním buddhistickým klášterem thajské théravádové tradice na jižní polokouli a dnes je největší komunitou buddhistických mnichů v Austrálii.<br><br>

Původně na získaných pozemcích nebyly žádné budovy a v Perthu žilo v té době velmi málo buddhistů. Ajahn Brahm a Ajahn Jagaro proto měli k dispozici velmi málo finančních prostředků. Proto mniši sami osobně začali se stavbou několika budov. Ajahn Brahm se tak v té době naučil mnoho o instalatérském a zednickém řemesle a několi budov v klášteře postavil zcela sám.<br>

### Respektovaný mnich Ajahn Brahm

Ajahn Brahm byl postupně čím dál častěji zván, aby učil na různých místech v Austrálii a v jihovýchodní Asii. Přednášel na Mezinárodní buddhistickém summitu v Phnom Penh v roce 2002 a na mnoha konferencích o buddhismu.<br><br>

Také věnuje svůj čas a pozornost nemocným a umírajícím, lidem ve vězení a těm, kteří umírají na rakovinu. Část jeho aktivit je věnována lidem, kteří se chtějí učit meditovat, a svůj čas věnuje samozřejmě také komunitě mnichů v klášteře Bodhinyana.<br><br>

Ajahh Brahm se také zásadním způsobem podílel na vzniku ženského kláštera Dhammasara v místě jménem Gidgegannup, které je v horách severovýchodně od Perthu. Tento klášter je zcela nezávislý a společně jsou za něj zodpovědny dvě mnišky – bhante Nirodha a bhante Hasapañña.<br>

### Ordinace mnišek

22.října 2009 umožnil Ajahn Brahm společně s Ajahnem Sujato ordinační ceremonii pro bhikkhuni, v průběhu které byly do Západní théravádové sangy ordinovány čtyři ženy – Ajahn Vayama, bhante Nirodha, Seri a Hasapañña. <br><br>

Tato ordinační ceremonie se uskutečnila v klášteře Ajahna Brahma, v Bodhinyana v Západní Austrálii. Bylo to poprvé, kdy se taková ceremonie uskutečnila v Thajské lesní tradici a stala se v Thajsku velmi kontroverzní, protože neexistuje konsensus o tom, jestli taková tradice může být platná – poslední taková ceremonie se uskutečnila v Thajsku před více než 1000 lety.<br><br>

<div class="licence-v-paticce">
Tento článek je publikován za podmínek licence <a href="https://creativecommons.org/licenses/by-sa/3.0/">CC-BY SA</a>. Vznikl překladem a zkrácením anglicky psaného článku Ajahn Brahm, který je k dispozici <a href="https://en.wikipedia.org/wiki/Ajahn_Brahm">na Wikipedii.</a> Fotografie byla převzata ze <a href="http://sasana.wikidot.com/brahmavamso-ajahn">sasana.pl</a> a k dispozici je za podmínek licence <a href="https://creativecommons.org/licenses/by-sa/3.0/">CC-BY NC SA</a>.
</div>
