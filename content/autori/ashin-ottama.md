---
title: Ashin Ottama
levelUp: "autori.html"
---

# Ashin Ottama

<img src="/images/ashin-ottama.jpg" class="autori-photo"
/>

Ashin Ottama (1947), švýcarský občan českého původu, se stal buddhistickým mnichem v Rangúnu v roce 1992. S praxí Dhammy ale začal již v roce 1972.<br><br>

Silně inspirován Buddhovou naukou stáhl se do švýcarských hor a začal praktikovat intenzivní meditaci – bez učitele, s minimální znalostí cesty, zato s velmi jasnou vizí cíle. Meditace v horách byla pro něj asi ta nejdramatičtější a nejobtížnější doba života, také ale období, ze kterého duchovně nejvíc načerpal a které mu nejvíc přineslo.<br><br>

V pozdějších letech praktikoval meditaci pod vedením mnoha známých učitelů různých tradic – to byla doba prohlubování, upevňování a ujasňování praxe i teorie. V roce 1996 se vrátil do Evropy, kde s doporučením svých učitelů začal učit.<br><br>

Pro Ashina Ottamu je charakteristické, že předkládá a vysvětluje principy dávné Buddhovy nauky tak, aby se člověk současné doby cítil plně osloven, získal hlubší životní orientaci a začal praktikovat cestu, která ho povede k poznání a vnitřnímu osvobození.<br><br>

Ashin Ottama žije v současnosti v buddhistickém lesním klášteře Muttodaya v Německu. Některé jeho přednášky jsou k dispozici na [YouTube kanálu Bodhi pala.](https://www.youtube.com/channel/UC_RbK028zbdoGKIkxHV5cJA)<br><br>
