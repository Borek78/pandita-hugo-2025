---
title: Visu Teoh
levelUp: "autori.html"
---

# Visu Teoh

<img src="/images/visu-teoh.jpg" class="autori-photo"
/>

Visu Teoh se věnuje učení buddhismu a budhistické meditaci od roku 1982. Narodil se v Malajsii na ostrově Penang v roce 1953. Dvanáct let pracoval jako novinář a 17 let byl théravádovým buddhistickým mnichem (s mnišským jménem Visudhacara).<br><br>

V roce 2003 pak odložil róbu a vrátil se do světského života. Jako mnich se učil buddhistické meditaci pod vedením významných buddhistických učitelů jako je Sayadaw U Pandita, Sayadaw U Lakkhana, Sayadaw U Jatila a bhante Sujiva.<br><br>

Visu je ženatý s Barbarou Grey, která pochází z Německa a tak část roku tráví střídavě na Penangu a v Evropě. Visu vede kurzy meditace mettá a vipassaná všude tam, kam je pozván.<br><br>

Je autorem řady knih jako „Curbing Anger Spreading Love“ („Potlačit hněv a šířit lásku“), „Drinking Tea Living Life“ ( „Pít čaj a žít“), Applying Mindfulness in Everyday Life and Critical Times“ ( „Praxe všímavosti v každodenním životě a v těžkých situacích“), „Loving and Dying“ („ Milovat a umírat“), „Hello with Love and Other Meditations“( „Dobrý den s laskavostí a další meditace“), „Metta Meditation and „Positive Attitudes“ (Metta meditace a pozitivní postoje“).<br><br>

Visu ve svém učení zdůrazňuje důležitost integrace Dhammy do každodenního života na naší cestě k osvícení. Učí, jak žít s lehkostí, šťastně, radostně a v míru v přítomné chvíli a přitom usilovat o hlavní cíl, kterým je dosažení nibbány a ustání chtivosti, nenávisti a nevědomosti.<br><br>
