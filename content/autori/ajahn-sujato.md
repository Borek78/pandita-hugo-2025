---
title: Ajahn Sujato
levelUp: "autori.html"
---

# AJAHN SUJATO

<img src="/images/ajahn-sujato.jpg" class="autori-photo"
/>

Bhante Sujato, známý jako Ajahn Sujato nebo jako Bhikkhu Sujato (vlastním jménem Anthony Best), je australský théravádový buddhistický mnich, který ordinoval v Thajské lesní tradici Ajahna Chah. <br><br>

Ajahn Sujato byl původním zaměstnáním hudebník a člen kapely Martha´s Vineyard. Mnichem se stal v roce 1994 v Thajsku, kde žil několik let před tím, než se vrátil do Austrálie. Několik let strávil v klašteře Bodhinyana v Západní Austrálii. Poté v roce 2003 založil lesní klášter Santi, kde sloužil jako opat. V roce 2012 se na přání Ajahna Sujata stal klášter Sanit výhradně ženským klášterem a Ajahn Sujato se vrátil zpět do kláštera Bodhinyana.<br><br>

V roce 2005 bhante Sujato společně s Rodem Bucknellem a Johnem Kelly založil buddhistickou stránku SuttaCentral, která poskytuje přístup k původním buddhistickým textům v jejich původním jazyce a zároveň jsou na ní k dispozici překlady těchto textů v moderních jazycích.<br><br>

Poté, co se bhante Sujatovi nepodařilo získat překlady pálijského kánonu, které by byly pro distribuci zdarma, se bhante přestěhoval na ostrov Chimei, který je u pobřeží Taiwanu, aby vytvořil anglické překlady čtyřech Nikájí. Na ostrově Chimei žil v letech 2015 až 2018. Jeho překlady jsou jsou k dispozici na webu SuttaCentral a jsou určeny pro volnou distribuci.<br><br>

V roce 2019 se bhante Sujato přestěhoval do Sydney, kde založil Lokanta Vihara (Klášter na konci světa) splolečně se svým studentem, bhantem Akáliko. V tomto klášteře společně zkoumají, co to znamená studovat Buddhovo učení v éře klimatické změny, globálního konzumerismu a politických změn.<br><br>

Bhante Sujato, společně se svým učitelem Ajahnem Brahmem, se podílel na znovuobnovení ordinace bhikkhuni v Lesní tradici Ajahna Chah. Sujato společně s Ajahnem Brahmem a dalšími učenci jako je např. Bhikkhu Analayo došel k závěru, že neexistuje žádný platný důvod pro to, aby nemohl být řád bhikkhuni znovu obnoven. Ordinace mnišek do řádu bhikkhuni později vedla k vyloučení linie Ajaha Brahma z Thajské lesní tradice.<br><br>

Přednášky Ajahna Sujata jsou k dispozici na YouTube kanálu Centrum Javorie.<br><br>

<div class="licence-v-paticce">
Tento článek je publikován za podmínek licence <a href="https://creativecommons.org/licenses/by-sa/3.0/">CC-BY SA</a>. Vznikl překladem a zkrácením anglicky psaného článku Bhante Sujato, který je k dispozici <a href="https://en.wikipedia.org/wiki/Bhante_Sujato">na Wikipedii.</a> Fotografie byla převzata ze <a href="http://sasana.wikidot.com/sujato-bhikkhu">sasana.pl</a> a k dispozici je za podmínek licence <a href="https://creativecommons.org/licenses/by-sa/3.0/">CC-BY NC SA</a>.
</div>
